爾時世尊告寶授菩薩曰。有五種寶。於菩薩行施能令清淨。何等爲五。一者行施無有希望。二者於施心無所著。三者所施不起於相。四者不見施之果報。五者不令受者有所還報。佛言。復有四種寶行施。菩薩應常思念。何等爲四。一者常念空三摩地。二者常念於佛。三者常念大悲。四者常念於己不求果報。菩薩若如是行施是爲淨施

