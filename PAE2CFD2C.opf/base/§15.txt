舍利弗言。希有善男子。若能於法如是了知。汝向於佛宜可出家。

爾時寶授菩薩。説伽陀曰

諸有出家者 多著出家相心妄想迷惑 稱謂有所得執見於事法 修行布施因欲求無爲果 所證即有爲不了無相地 見有生不生得與無得相 謂得甘露味是人於佛法 乃名破法者7如來釋師子 説法寂無相不住心非心
不住性無性若見如是説 是即見佛説若見有相者 斯人眼非淨我見非解脱 智者不應行我見即愚迷 執見有常相以自有相見 謂得於涅槃不識夢幻性 及背空無相佛説如是人 是大無智慧又復調諸根
持戒著禪定起於妄想心 住相迷求果此則法中賊 智者應當知以斯種種法 我出家何益法界本湛然 諸法無分別譬如山響等 智者不見相當住於如如 無別有性相若了如是法 何住出家相

