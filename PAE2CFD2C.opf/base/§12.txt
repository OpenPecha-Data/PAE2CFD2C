爾時大目乾連。説伽陀曰

童子雖年幼 智慧如大海經於幾多時 學成無生法爾時寶授童子答大目乾連説伽陀曰所學即非學 一切學無性大智如是學 我學亦如是汝之所問我 著於衆生相衆生本無相 諸法不可得説有菩提相 愚迷非正見尊者今云何
猶住於諸見智者於諸見 一切悉清淨佛法愚迷法 及彼種種法如是觀皆空 是知諸法性若住有無相 求證菩提者法本非有無 菩提云何得説法無邊際 衆生亦如是不住差別相 斯即名涅槃如是行輪迴
師資無所有此無相法中 智者不迷惑愚迷言得證 彼皆住輪迴無明轉増長 是即爲魔著安坐菩提場 爲示俗諦故諸佛之所證 非俗非寂靜菩提不可説 遠離見非見若見如是實 彼能解妙法

