向乳母前端然而立説陀曰何人威徳力 現此希有相如倶胝日光 照耀三千界其中諸惡趣 一切得清淨如是之神通 母速爲我説天雨衆妙花 遍散於佛刹復成妙傘蓋 懸覆於空中十方有異鳥 翔鳴而萃集男女皆大喜
異常而嚴飾盲者復瞻見 聾者還聽聞瘖瘂者得語 迷惑得正念諸醜陋麁惡 變成妙色相一切不善人 皆發慈悲心何人行世間 發起神通力此爲最上事 母速爲我説

